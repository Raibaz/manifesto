# Manifesto

### Premise

#### 1.1 Definition

Hominids (_[Hominidae Gray](https://en.wikipedia.org/wiki/Hominidae)_, 1825), also known as great apes, are a family of primates that can be dated up to the early Miocene, which also contains the human.

This family includes, among others, orangutans, gorillas, chimpanzees, bonobos, the whole _[Homo](https://en.wikipedia.org/wiki/Homo)_ genus and some fossil groups like Australopithecus [...][^1]

#### 1.2 Evolution

The first specimens of _[Australopithecus](https://en.wikipedia.org/wiki/Australopithecus)_ evolved in Africa around 4 billion years ago.
Creatures with several features in common both with anthropomorphous primates and with the human, they had a bipedal stance but still retained a familiarity with tree climbing [...][^2]

The ancestors of the _Homo_ genus are believed to have separated from _Australopithecus_ about two million years ago. [...]

#### 1.3 Morphology and behavior

Animali di dimensione piccola, alti fra i 120 ed i 150 cm; 
il cervello aveva dimensioni pari a circa il 35% di quelle del cervello del genere _Homo_.

Un dimorfismo sessuale molto accentuato lascia presupporre che gli _Australopithecus_ vivessero in branco, guidati da un maschio alpha dominante.  
E' probabile che gli austrolopitechi non usassero utensili (ad eccezione dello _[Australopithecus garhi](https://it.wikipedia.org/wiki/Australopithecus_garhi))_ e che non avessero sviluppato alcuna forma di linguaggio.  
La comunicazione avveniva unicamente con **versi e gesti**.

Di alimentazione principalmente vegetariana, la dieta era composta da bacche, radici e altri cibi di natura vegetale; quando costretto si nutriva anche di piccoli insetti e mammiferi[^3].  
L'_Australopithecus_ era principalmente **nomade**.


### [Ir]Razionale

#### 2.1 Causa

L'_Homo sapiens_, specie del genere _Homo_ è un **parassita**.  
Lo studio della storia e dell'evoluzione umana, sin dagli albori delle prime civiltà, dev'essere affrontato in chiave materialistica.

Tutti gli sviluppi in ambito sociale, le convenzioni, le religioni, la scienza, l'economia, sono diretta conseguenza della capacità dell'_Homo_ di piegare a suo vantaggio l'ambiente in cui vive e si riproduce, sfruttando le risorse naturali con _rapporti di produzione_[^4] che, oltre a caratterizzare l'epoca storica a cui sono applicati (schiavismo, feudalismo e latifondo, capitalismo e globalizzazione) distruggono e rimodellano artificialmente l'ecosistema terrestre.

Nessuna forma di società con cui si è [auto]organizzato l'essere umano è riuscita ad armonizzarsi in modo assoluto col pianeta Terra, neanche le più primigenie:  
nè le prime popolazioni nomadi di cacciatori e raccoglitori, da cui sono nate strutture gerarchice patriarcali, autoritarie e violente[^5][^6], nè le comunità stanziali di tipo agricolo, che per prime hanno iniziato a modificare l'habitat da cui trarre sostentamento[^7].

Le successive strutture sociali evolutesi nel corso del tempo vanno interpretate come continue e mutevoli iterazioni sulle basi delle precedenti; un divenire di stravolgimenti economici e politici atti a nutrire l'unica necessità intima e recondita che accomuna il genere umano: **produrre** e **consumare**.  
Una caratteristica innata dell'_Homo_, alienante, dannosa, distruttiva, non solo per la natura che lo circonda ma anche per egli stesso.

Le moderne dottrine economico/sociali (ie: capitalismo, socialismo, globalizzazione) hanno fallito nel trovare una soluzione sostenibile ed equa, capace di diminuire il divario fra primi ed ultimi;  
viceversa i vari esperimenti utopici (dalle teorizzazioni di Owen[^8] agli ecovillaggi sostenibili, dalle comunità indios brasiliane[^9] fino all'Uruguay di Pepe Mujica) sono difficilmente attuabili su larga scala.

Le probabilità che il futuro porti in grembo una valida alternativa sono esili.  
Studi su un futura società [dis][u]topica ove la forza produttiva è completamente basata sull'impiego di manodopera robotica illustrano i rischi derivanti dalla convivenza uomo macchina, mentre la creazione di un _ASI_, un dio alieno e onniscente, simulacro dell'Uno rappresenta la vana speranza di _de_ responsabilizzare l'uomo dalla morte e distruzione procurate al pianeta, affidandosi alla suprema intelligenza di un essere artificiale e perfetto[^10].

#### 2.2 Effetto

L'**estinzione** dell'uomo.  
La scomparsa del _Sapiens_ con la diffusione volontaria di un _meta_ virus: gli **ominidi**.  
Il ritorno delle scimmie antropomorfe come unica forma di vita umanoide *involuta* libera di calcare il suolo del pianeta terra.

### Ominidi

Ominidi è il punto di arrivo di una serie di riflessioni personali in campo filosofico, politico e antropologico, maturate durante i profondi e repentini cambiamenti sociali avvenuti durante i primi anni del secondo millennio d.C.

L'atto visceralmente anarchico di attaccare adesivi è un elemento di disturbo antagonista alla struttura sociale moderna;  
ogni adesivo, o tag, o manifesto è un ominide, un _virus_ primitivo che proliferando mina le basi dell'arrogante dominio umano sull'ecosistema terrestre, un gutturale urlo di protesta contro la smisurata _hybris_ del _Sapiens_.

Ominidi è la somma di diverse esperienze multidisciplinari: street art, design e scrittura per dare una forma concreta a ciò che era solo un'idea e l'informatica come _medium_ per veicolare in rete il messaggio in una forma libera e senza vincoli.  
Tutto il materiale di Ominidi, dal codice sorgente dell'applicativo web, al materiale grafico con cui sono stati creati i primi adesivi, sino al Manifesto stesso è _free_ ed _open source_, rilasciato con licenze MIT o Creative Commons.

Infine Omindi è la valvola di sfogo di una rabbia [com][re]pressa attravero l'autocontrollo, un viatico per l'impotenza intellettuale e fisica di poter cambiare la realtà che ci circonda, la narrazione di temi affascinanti (anarchia, robot ed AI, graffiti) attraverso suggestioni distopiche ed apocalittiche.
Ominidi non è nè uomo nè animale.

##### Note

[^1] Autori vari, [Wikipedia](https://it.wikipedia.org/wiki/Australopithecus)

[^2] David A. Raichlen, Adam D. Gordon, William E. H. Harcourt-Smith, Adam D. Foster, Wm. Randall Haas, Jr,  
[Laetoli Footprints Preserve Earliest Direct Evidence of Human-Like Bipedal Biomechanics](https://www.ncbi.nlm.nih.gov/pmc/articles/PMC2842428/), in PLoS ONE, vol. 5, nº 3, 2010, p. e9769, DOI:10.1371/journal.pone.0009769, PMC 2842428, PMID 20339543.

[^3] [Paleonutrizione in “Universo del Corpo” – Treccani](http://www.treccani.it/enciclopedia/paleonutrizione_(Universo-del-Corpo)/)

[^4] Karl Marx, [Per la Critica dell'Economia Politica](https://www.marxists.org/italiano/marx-engels/1859/criticaep/), 1859

[^5] Autori vari, [Ipotesi Kurgan](http://ita.anarchopedia.org/Ipotesi_Kurgan)

[^6] Autori vari, [Teoria kurganica](https://it.wikipedia.org/wiki/Teoria_kurganica)

[^7] John Zerzan, [Futuro Primitivo](http://www.contra-versus.net/uploads/6/7/3/6/6736569/john_zerzan_-_futuro_primitivoedizioni_nautilusita.pdf), 1994

[^8] [Per una concezione della società e altri scritti](), Bari, Laterza, 1971, pp. 35-47; [A New View of Society](http://la.utexas.edu/users/hcleaver/368/368OwenNewViewtable.pdf),
New York, MacMillan, 1972, pp. 41-60

[^9] Vera Lúcia de Oliveira, [Utopia Selvaggia](http://www.gaffi.it/document/upload/ingegni/UtopiaSelvaggia.pdf),Roma, 2006

[^10] Nick Bostrom, [Existential Risks](http://www.nickbostrom.com/existential/risks.html), Journal of Evolution and Technology, Vol. 9, No. 1 (2002)

[^11] Nick Bostrom, [Superintelligence](http://www.nickbostrom.com/views/superintelligence.pdf), 2009
